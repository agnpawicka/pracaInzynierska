\chapter{Podsumowanie}%problemy i rozwój o konkluzje

\section{Wnioski}
Celem pracy była implementacja narzędzia pozwalającego na uproszczenie przeprowadzania testów i ankiet online w oparciu o istniejące już rozwiązanie - Google Forms.  Efektem jest program, ułatwiający pracę z formularzami Google'a poprzez umożliwienie automatycznego gemerowania pytań oraz konwersję symboli matematycznych.  Możliwe jest jednak dalsze rozwijanie narzędzia. 

\section{Rozwój}
Możliwych rozszerzeń jest wiele - niniejszy rozdział opisuje kilka z nich.
\paragraph{Zarządzanie przesłanymi odpowiedziami} - Google Apps Script udostępnia klasę ItemResponse - odpowiedzialną za zarządzanie odpowiedziami respondentów. Możliwe jest przechwytywanie odpowiedzi, oceny (wystawionej automatycznie, jeśli tak ustawiono), pytania, do którego jest odpowiedz (jako klasy, a wiec razem z możliwymi odpowiedziami, punktami, treścią) a także ustawienie komentarza. Dalej: możliwe jest przetwarzanie pozyskanych danych i ocenianie testów przez zewnętrzny program na niestandardowych zasadach (jak na przykład wykładnicza skala punktowa w zależności od liczby poprawnych odpowiedzi).
\paragraph{Możliwość ustawiania losowej kolejności pytań} - choć w teorii ten problem jest rozwiązany przez udostępnione API, w praktyce pojawia się problem. Jak wspomniano wyżej - API formularzy nie udostępnia metod wprowadzenia zdjęć do popularnych typów pytań. Powoduje to konieczność utrzymywania dwóch formalnie osobnych pytań (w praktyce pytania-zdjęcia i odpowiedzi) w jednym miejscu w formularzu.
\paragraph{Ustawianie czasu rozpoczęcia oraz zakończenia testu} - aby mogło się to odbywać automatycznie, potrzebne jest urządzenie, które będzie reguarnie i w krótkich odstępach czasowych sprawdzało, czy należy już wysłać odpowiednie zapytanie do zaimplementowanej aplikacji, czy jeszcze nie. Może się to wykonywać po stronie serwera lokalnego lub aplikacjii po stronie Google'a. Zaimplementowany serwer nie uzwględnia jednak tej możliwości ze względu na konieczność ciągłego trwania w stanie uruchomionym. 


